Relazione sito web Auroras – sensoristica e analisi per l’agricoltura
Introduzione
L’agricoltura moderna si basa sempre di più sull’utilizzo di dati meteo accurati e sulla loro analisi per prendere decisioni mirate riguardo all’irrigazione, all’allerta patogeni e alla fase fenologica della coltura. Lo sviluppo del sito web sarà dedicato alla vendita di stazioni meteo avanzate e programmi di analisi, che forniranno agli agricoltori strumenti essenziali per l’ottimizzazione delle pratiche agricole

Obiettivo
L’obiettivo principale del sito web è fornire una piattaforma user-friendly responsiva, preferibilmente mobile-first, che permette di creare un design partendo dalla creazione della visualizzazione mobile, fornendo una navigazione intuitiva e leggibile su schermi di dimensioni ridotte e garantendo una buona fruizione e visibilità del sito web
Il sito web dovrà presentare le caratteristiche delle stazioni meteo e dei programmi di analisi dati meteo correlati, al fine di fornire all’agricoltore i punti di forza che renderebbero più efficiente il suo lavoro in campo

Caratteristiche del sito web:
1.	Catalogo prodotti: il sito web includerà un catalogo completo della sensoristica disponibile per l’acquisto. Ogni prodotto avrà una descrizione dettagliata, accompagnata da specifiche tecniche, per consentire all’agricoltore di valutare le opzioni disponibili. Al fine di rendere più accessibile la documentazione tecnica, sarà costruito un modello che mostra i sensori presenti nella stazione meteo (temperatura, umidità, vento, pioggia, radiazione solare)
2.	Analisi dati meteo: Il sito web presenterà anche schermate inerenti all’analisi dati meteo che mostrano i vantaggi degli alert e delle informazioni fornite dalla piattaforma Auroras, come la previsione meteo, l’allerta patogeni, il cambio di fase fenologica e la necessità di irrigazione di un campo
3.	Recensioni e testimonianze: Il sito web includerà una sezione dedicata alle recensioni di altri che hanno utilizzato sia le stazioni che i programmi di analisi. Questo aiuterà l’utente a prendere decisioni sulla base di altri professionisti del settore
4.	Supporto e assistenza: gli agricoltori potranno accedere a risorse utili, come manuali per l’utilizzo della piattaforma e video tutorial su come sfruttare al meglio la componentistica e la piattaforma. Sarà anche possibile contattare il supporto per risolvere eventuali problemi tecnici
5.	Richieste e consulenze personalizzate: il sito web includerà una sezione dedicata in cui gli utenti potranno inserire la propria mail e includere una richiesta o consulenza. Questa sezione consentirà agli utenti di contattare via mail il supporto per ricevere ulteriori informazioni sui prodotti o sull’assistenza. L’inclusione di una sezione di contatto offre l’opportunità di acquisire informazioni sulle esigenze degli utenti e di sviluppare relazioni commerciali
6.	Pulsante di accesso alla piattaforma: sul sito sarà posizionato un bottone ben visibile che permetterà agli utenti di essere direzionati verso la piattaforma per l’analisi dei dati. Il bottone sarà collocato nell’intestazione o nel footer della pagina, in modo che sia facilmente individuabile dagli utenti
7.	(opzionale) Stesura dei modelli della piattaforma Auroras: il sito web avrà una pagina dedicata in cui verranno mostrati tutti i modelli presenti su piattaforma, analizzandone gli obiettivi

Design del sito web:
1.	Coerenza dei colori: il sito avrà come colore principale quello del logo, l’arancione (#e16c28), su cui verrà scelta una palette di colori coerente per il settore dell’agricoltura, come tonalità di verde, marrone o azzurro
2.	Contrasto e leggibilità: Per una facile leggibilità, sarà necessario dare al testo e allo sfondo un buon contrasto
3.	Font leggibili: Il sito web utilizzerà dei font che siano leggibili su diversi dispositivi. È buona pratica utilizzare font sans-serif per il testo principale e font serif per i titoli o gli elementi che devono dare all’occhio
4.	Istruzioni visive: Utilizzare elementi grafici, come frecce o icone, permette di guidare l’utente attraverso tutte le funzionalità del sito web
5.	Responsività: il sito web si adatterà automaticamente alle dimensioni dello schermo, ridimensionando e riorganizzando gli elementi per garantire una visualizzazione ottimale. Per fornire una buona qualità del materiale presente su piattaforma, ma allo stesso tempo renderlo leggero in termini di prestazioni, il sito web dovrà presentare immagini più leggere nella visualizzazione mobile, per poi esser sostituite con immagini più grandi su schermi più larghi, se necessario.
Un sito responsive può ottenere un miglior posizionamento nei risultati di ricerca, permettendo di aumentare la visibilità del sito stesso
Conclusione:
L’obiettivo principale del sito web è fornire un’esperienza di navigazione intuitiva, garantendo la fruizione del contenuto su diversi dispositivi. Al contempo, il sito web offre agli agricoltori la possibilità di scoprire prodotti e servizi che li aiuteranno a prendere decisioni mirate sui propri campi e di tenere uno storico delle pratiche avvenute.
La creazione del sito web offrirà agli utenti una piattaforma affidabile per supportare le attività agricole, promuovendo una maggiore efficienza nel settore agricolo
6. Descrizione servizi in ambito SaveCrop --> lavoro Monitora
7. Palette colori --> logo save crop
8. Stile pagina --> page93solutions